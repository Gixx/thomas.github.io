---
layout: post
title:  'Ki az a Thomas von Fürstenfeld?'
date:   2019-03-08 22:00:00 +0100
authorMoodKey: ''
authorMoodLabel: ''
location: Fürstenfelbruck
illustration: ''
illustration_share: ''
category: 'naplo'
categoryLabel: 'Napló'
tags:   [thomas]
tagLabels: [Thomas]
excerpt: 'A blog megújulása után a tesztközönség értetlenül állt a blog címe előtt.'
summary: ''
description: 'Sokan kérdezték, hogy ki az a Thomas. Ím itt a válasz.'
---

A blog megújulása után a tesztközönség értetlenül állt a blog címe előtt. Úgyhogy most egy röpke szösszenet erejéig megállok, hogy magyarázatot adjak a talányra.

## Ki az a Thomas?

Thomas az én kisfiam, aki nemsokára betölti a harmadik életévét, és nem mellesleg tegnap volt a neve napja. Az ő nevét viseli a blog. 

<figure>
    <img src="/assets/img/blog/2019/thomas/thomas.jpg" alt="Thomas von Fürstenfeld">
    <figcaption>Ezzel a csokibajússzal tutira hódítani fog</figcaption>
</figure>

Tulajdonképpen nem is lenne szükség további magyarázatot fűzni a dologhoz, azonban az ember egy kíváncsi fajta, és amint megkapja a választ, rögtön indukálódik benne egy ellenállhatatlan kényszer, hogy megkérdezze a következőt:

## Miért Thomas? Miért nem Tamás?

A rövid válasz: csak, mert mi Zsikével így döntöttünk.

A hosszabb válasz az, hogy azért Thomas, mert itt született Németországban, ide fog járni óvodába, majd pediglen iskolába - legalábbis ha minden a tervek szerint alakul -, a német lesz az anyanyelve is. Felnőttként majd megváltoztathatja a nevét, ha akarja, de úgy véltük, jobb helyzetből indul, ha legalább a keresztneve ismerősen cseng a német fülek számára.

Ugyanis én rendszeresen megszenvedem, hogy a családnevemet, mint keresztnevet azonosítják, mert olyanról, hogy „Iván”, már hallottak, illetve az utóbbi idők egy divatos cipőmárkája révén már a „Gábor” sem túl idegen, de semmiképp sem gondolnak rá úgy, mint keresztnév. Így vagyok aztán mindenhol alapesetben „Herr Gabor”, hogy aztán az első adandó alkalommal magyarázkodjak, hogy:

> Meine Familienname ist Ivan.

<figure>
    <img src="/assets/img/blog/2019/thomas/gabor.jpg" alt="Gabor cipőbolt">
    <figcaption>Gabor cipőbolt</figcaption>
</figure>
<sub>Fotó: <a target="_blank" href="http://www.gaborshop24.de/">gaborshop24</a></sub>

## És mi ez a „von Fürstenfeld”?

Természetesen nem a hivatlos neve. Én találtam ki, mert megtetszett. Előkelő, de mégsem fellengzős. Alapból kijárna Thomaskának egy bárói cím is ilyen névvel, HAHAHAH :D De most őszintén… Mennyire királyul hangzik már, nem? 

> Thomas von Fürstenfeld

Igazából semmi mást nem jelent, mint hogy „Thomas Fürstenfeldből”. Mivel Fürstenfeldbruckban  lakunk, és van itt egy kolostor, annak a megnevezése meg „Kloster Fürstenfeld”. Na ebből lett a blog címe összekombinálva.

