---
layout: post
title:  'Második lépés: Lakás'
date:   2014-01-09 14:20:00 +0100
authorMoodKey: ''
authorMoodLabel: ''
location: 'Hochenschäftlarn'
illustration: ''
illustration_share: ''
category: 'hasznos'
categoryLabel: 'Hasznos'
tags:   [kezdolepesek, lakhatas]
tagLabels: ['Kezdőlépések', Lakhatás]
excerpt: 'Ha megvan a munka, akkor el kell kezdeni lakást keresni. De mielőtt belevágsz jó, ha a következőkkel tisztában vagy Münchennel kapcsolatban. Iszonyatos a túlkereslet a lakások iránt. Ha van rokon vagy ismerős, akkor próbáld összehozni, hogy nála lakhass pár hetet, amíg lakást keresel. Helyben könnyebb intézni az ilyesmit, mint távolról. Ha viszont úgy állsz, mint én, hogy se rokon, se ismerős nincs az adott városban, akkor készülj fel a mérhetetlen szopásra, mert abból kijut majd rendesen.'
summary: 'És azóta még nehezebb találni lakást...'
---

# A tartalomból

* [Tapasztalatok](/hasznos/masodik_lepes.html#tapasztalatok)
* [Merre keress?](/hasznos/masodik_lepes.html#kereses)
* [Jótanácsok](/hasznos/masodik_lepes.html#tanacsok)

Ha a magam helyzetéből indulok ki, akkor nagyjából a legrosszabb start pozíciót vázolom fel szerintem, ennél csak jobb lehet.

## <a name="tapasztalatok"></a>Tapasztalatok

Pontokba szedve, betolok mindent, amit az elmúlt három hónapban tapasztaltam. Legalábbis mindent, amire most így hirtelen
vissza tudok emlékezni.

* Ha nincs nagyjából 5000 euród, akkor felejtsd el, hogy önálló lakást veszel ki. Münchenben az általánosan elfogadott
módszer, hogy a tulaj előre kér 3 havi kauciót ezt kiköltözéskor visszaadja, de akkor is marha sok, tekintve, hogy egy
ultra mini garzon is 600-700 euró körül mozog az úgynevezett **_Inneraum_**-on belül, ami a tulajdonképpeni város. Ha neten
találtad a hirdetést, akkor jó eséllyel kerül rá ügynöki jutalék is, amit szintén te fizetsz (év végén visszaigényelhető
az adóból), aminek az összege a havi lakbér 2,36-szorosa, ha jól tudom. Vagyis közel öt és félhavi lakbért kell kifizetni
csak azért, hogy beköltözz.
* Könnyebb megoldás, ha szobát bérelsz. Ezt kint, lakóközösségnek (**_Wohngemeinschaft_**-nak) hívják. Ilyenkor töredéke
a lakbér, sok esetben nincs kaució és/vagy ügynöki jutalék. Viszont nagyon hamar elkapkodják.
* **Ha felveszed valakivel a kapcsolatot, és ő előleget kér biztosíték gyanánt, netán megemlíti a Western Union-t, mint
pénzküldési lehetőséget, akkor lépj tovább, csalókba futottál.**
* A lakáskereső oldalakon szokott lenni "_prémium tag_" előfizetési lehetőség (nagyjából 10 euró 10 napra, amivel
találkoztam). Ha szorít az idő, akkor vállald be, mert többnyire csak így juthatsz közvetlen kapcsolathoz (értsd:
telefonszám) a hirdetővel.
* **Nem érdemes levelezéssel vacakolni**, mert nem fogják tartogatni a lakást. Olyan hirdetést keress, ahol van telefonszám.
Akkora a túljelentkezés, hogy egy, maximum két nap alatt minden hirdetés elavul. Eleve alig válaszolnak, és nekem a
válaszok többsége az volt, hogy már kiadta másnak.
* Ha beszélsz a hirdetővel (_landlord_), kérdezz rá mindenre: Viheted-e a háziállatodat? Viheted-e a párodat?
Lehet-e dohányozni? Bútorozott-e? Ez tényleg fontos, mert a képeken (már ha vannak) sok esetben a jelenleg ott lakó emberke
holmiját/bútorait látod. Aztán amikor meg költöznél nincs ott semmi, csak egy szék. De a legfontosabb kérdés:
**Lesz-e szabályos bérleti szerződés?** Ennek hiányában ugyanis nem fogod tudni teljesíteni a [Harmadik lépést](/hasznos/harmadik_lepes.html)
(ami az adószámmal kapcsolatos és ezáltal a fizetéssel, nyugdíjjal, mindennel), és így borul az egész külföldi élet terved.
* Ne utasítsd el élből, hogy a várostól messzebb költözz. **Keress lakásokat/szobákat az S-Bahn-ok nyomvonalán**. Ez a
helyi HÉV, az otthonról is ismert piros vonatokkal. Pikk-pakk bevisznek a városba, és nemcsak a szélére, hanem a kellős
közepére, ahonnan mindent el lehet érni.
* **A "vidéki lakások" tagadhatatlan előnye, hogy olcsóbbak**, és nem mellesleg ha olyan helyre tévedsz, mint én
Schäftlarn-ba, akkor iszonyatosan gyönyörű is, csendes és a tiszta a levegő, és mindenki köszön és mosolyog, aki szembe
jön veled. Hátránya viszont, hogy drágább a bérlet, és nem 5 percet fogsz utazni.
* Ha sikerül telefonon megállapodni és tervezed, hogy kijössz megnézni, lepapírozni a dolgot, akkor **tárazz be még 3-4
másik megnézendő lakást is**, mert simán képes beröfögni az indulás előtt 5 órával, hogy

> Bocs, kiadtam másnak a szobát.

<blockquote class="update">
    <p>
        <em>2017.12.21.</em><br>
        Annyit fűznék a témához így 4 év után, hogy meglátásom szerint itt München környékén jelenleg
        még nehezebb lakáshoz jutni. Családdal, gyerekkel, nem német hangzású névvel szinte már kilátástalan szélmalomharc az
        egész. Legalábbis a többség lakbér igényeit nézve. És mindezt annak ellére, hogy a törvény szerint nem diszkriminálhatnak
        a származási országod miatt, de lássuk be, hogy ha mindenhova legalább húszszoros a túljelentkezés, akkor esélytelen a
        bíróság előtt bizonyítani, hogy diszkrimináció áldozata lettél.
    </p>
</blockquote>

## <a name="kereses"></a>Merre keress?

Én a következő oldalakon néztem hirdetéseket:
* [wg-gesucht](http://www.wg-gesucht.de/) - nem túl szép oldal, de alap felhasználóknak is megmutatja a hirdető telefonszámát,
ezért hasznos. És nagyjából van angol verziója is. Negatívum, hogy viszonylag szedett-vetett adatokkal vannak ellátva a
hirdetések, nem sok hasznos infó olvasható ki.
* [easywg](http://www.easywg.de) - szép, sok hirdetés van, viszont csak a belépésig tud angolul. Ezt még át lehet hidalni
egy Google fordítóval, de ami bosszantóbb, hogy nem tudsz egész Münchenben keresni, hanem be kell jelölnöd, hogy melyik
városrészek érdekelnek. Jó eséllyel erről halvány lila gőze sincs az embernek. Be se tudod jelölni mindet, mert csak
húszat enged egyszerre. Trükközéssel (többszöri keresés, mindig más városrészekre) megoldható, de macerás. Viszont itt
is vannak telefonszámok, így ha a szükség hajtja az embert, akkor érdemes vesződni vele.
* [immowelt](http://www.immowelt.de) - szép, jó a keresője, a hirdetésekhez rendesen meg vannak az adatok, van térkép és
a legtöbb esetben még a szobáról feltöltött képek is értékelhetőek. Amennyiben viszont, ha a hirdető nem írja bele a
szövegbe a saját elérhetőségét (mobil, email, Facebook), akkor csak a rendszeren keresztül tudod felvenni vele a kapcsolatot.
Ez kicsit hátrány, mert még arról sem kapsz infót, hogy elolvasta-e a levelet. Ennek ellenére ajánlom, mert erről az
oldalról kaptam a legtöbb választ. Ez se tud angolul.
* [immobilienscout24](http://www.immobilienscout24.de) - ezen a legprecízebb talán az információ kiszolgálás, ellenben
nekem elég kevés találatot adott, pedig elég nagy terület- és értéktartományban kerestem. De ha nincs más, akkor nosza,
ez is jobb a semminél.
* Bár én nem jártam sikerrel, de érdemes megpróbálkozni a nem egyetlen példányban fellelhető "Müncheni magyarok" Facebook
csoportokban is körbekérdezni. 99%-ban jó szándékú, segítőkész honfitársakba botlasz majd.

## <a name="tanacsok"></a>Jótanácsok

Saját helyzetem miatt nekem nem volt választási lehetőségem, de ha egy mód van rá, akkor igyekezz szem előtt tartani a következőket:
* Csak akkor kezdj januárban az új munkahelyen, ha egész decemberben szabad vagy és ki tudsz jönni lakást nézni, mert
ezek a jó népek itt nem fognak veled foglalkozni a két ünnep között. Mindenki nyaral, meg ünnepel, hirtelen nem lesz
nekik fontos kiadni a szobákat. Nekem mázlim volt, hogy találtam egy bérlőt, aki keres maga mellé bérlőtársat. De ilyen
szerencsére senki se apelláljon.
* Úgy általában kerüld a tipikusan ünnepes-szabadságos időszakokat, mert a költözés után bele kell vesd magad a bürokrácia
bugyraiba, ami itt sem fenékig tejfel: a szünet az szünet, nem dolgoznak. Amikor mégis, akkor is ráérősek, kényelmesek,
sorban állás van és várakozás. Ellenben végig korrektek, segítőkészek és mosolygósak. Legalábbis ez a tapasztalatom. De
ha nem hagysz elég időt a költözés és a munkába állás között (mint én: csak 3 napot, amiből 2 a Szilveszter volt), akkor
nagyon nehezen fogsz tudni minden szükséges papírt beszerezni 15 nap alatt, hogy fizetést kaphass. De minderről csak a
[következő bejegyzésben](/hasznos/harmadik_lepes.html).
* Ha év közben költözöl, akkor figyelned kell majd a kettős adózásra, vagyis, amikor az adott adóévben két országba is
fizeted az adót meg a járulékokat. Szerencsére engem ez nem érint a szilveszteri költözés miatt, ezért nem is tudom miért
lehet problémás, de az biztos, hogy szinte minden fórumon megemlítették.
* Ha a szükség az úr, akkor ne nézd, hogy pók van a sarokban és büdös a hűtő. A kezdeti időszakot át kell vészelni.
* Ha nem két bőrönddel a kezedben költözöl, mint én, hanem esetleg van kocsid is, akkor pakolj be olyan dolgokat is,
amikre elsőre nem feltétlenül gondolnál: seprű, lapát, ruhaszárító, ágynemű, poharak. Oké, hogy meg lehet venni mindent
itt is, viszont most abból indultunk ki, hogy korlátozott anyagi forrásokkal vágsz bele a dologba és az első fizetés még
nagyon messze van. Én meg se merem mondani, hogy ilyen egyszeri kiadásokra mennyit költöttem.
Ha megvan a szoba és beköltöztél, pihenj egyet, és légy büszke, hogy a legnehezebb lépést megtetted: **átlépted a vasfüggönyt. Gratulálok!**

Viszont ne ülj túl sokáig a babérjaidon, mert rengeteg dolgot kell még elintézni, mire sikerül megvetni a lábadat. Az
elkövetkezendő egy hónap szinte minden napja kritikus fontosságú lesz.
