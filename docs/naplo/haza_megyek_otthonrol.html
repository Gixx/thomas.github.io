<!DOCTYPE html><html lang="hu">
  <head>
    <meta charset="utf-8">
    <title>Haza megyek otthonról -Thomas von Fürstenfeld</title>
    <meta http-equiv="X-UA-Compatible" content="IE=edge">
    <meta name="mobile-web-app-capable" content="yes">
    <meta name="apple-mobile-web-app-capable" content="yes">
    <meta name="viewport" content="width=device-width, initial-scale=1.0, maximum-scale=1, user-scalable=0">
    <meta name="language" content="hu">
    <meta name="robots" content="index,follow">
    <meta name="generator" content="jekyll 3.8.5">
    <meta name="revisit-after" content="7 days">
    <meta name="distribution" content="web">
    <meta name="theme-color" content="#3B5999">
    <meta name="copyright" content="Copyright © 2002-2019, Gixx-web (https://www.gixx-web.com). Minden jog fenntartva.">
    <meta name="description" content="Személyes jellegű blogbejegyzések gyűjteménye a Németországba való kiköltözésről és a beilleszkedésről.">
    <meta name="subject" content="Személyes blog, amit azért hoztam létre, hogy lehetőség szerint hasznos tanácsokkal és információkkal lássam el a kivándorolni vágyó honfitársaimat.">
    <meta name="keywords" content="Thomas, Thomas von Fürstenfeld, Németország, Bajorország, München, diszidálás, kiköltözés, emigrálás, beilleszkedés">
    <!-- facebook share -->
    <meta property="og:locale" content="hu_HU">
    <meta property="og:site_name" content="Thomas von Fürstenfeld">
    <meta property="og:title" content="Haza megyek otthonról -Thomas von Fürstenfeld">
    <meta property="og:url" content="https://thomas.von.fuerstenfeld.blog/naplo/haza_megyek_otthonrol.html">
    <meta name="date" content="2017-12-30T20:20:00+01:00">
    <meta property="og:image" content="https://thomas.von.fuerstenfeld.blog/assets/img/blog/2017/haza_megyek/haza_megyek_600x600.png">
    <meta property="og:image:width" content="600">
    <meta property="og:image:height" content="600">
    <meta property="og:description" content="Nem tudom, hogy egy last-minute akció, vagy csak a szerencsés időpont választás miatt, de úgy alakult, hogy a Debrecen-München távot nagyon baráti áron, és e...">
    <meta property="fb:admins" content="ivan.gabor.80">
    <meta property="fb:app_id" content="2178081495757871">
    <meta property="og:type" content="article">
    <meta property="article:author" content="https://www.facebook.com/ivan.gabor.80">
    <meta property="article:published_time" content="2017-12-30T20:20:00+01:00">
    <meta property="article:tag" content="blog"/>
    <!-- twitter share -->
    <meta name="twitter:title" content="Haza megyek otthonról">
    <meta name="twitter:card" content="summary_large_image">
    <meta name="twitter:creator" content="@gaborivan1980">
    <meta name="twitter:description" content="Nem tudom, hogy egy last-minute akció, vagy csak a szerencsés időpont választás miatt, de úgy alakult, hogy a Debrecen-München távot nagyon baráti áron, és e...">
    <meta name="twitter:image" content="https://thomas.von.fuerstenfeld.blog/assets/img/blog/2017/haza_megyek/haza_megyek_600x600.png">
    <link rel="canonical" href="https://thomas.von.fuerstenfeld.blog">
    <link rel="alternate" type="application/rss+xml" title="Haza megyek otthonról -Thomas von Fürstenfeld" href="/feed.xml">
    <link rel="alternate" hreflang="hu" href="https://thomas.von.fuerstenfeld.blog/naplo/haza_megyek_otthonrol.html">
    <link rel="apple-touch-icon" sizes="57x57" href="/assets/img/thomas/apple-icon-57x57.png">
    <link rel="apple-touch-icon" sizes="60x60" href="/assets/img/thomas/apple-icon-60x60.png">
    <link rel="apple-touch-icon" sizes="72x72" href="/assets/img/thomas/apple-icon-72x72.png">
    <link rel="apple-touch-icon" sizes="76x76" href="/assets/img/thomas/apple-icon-76x76.png">
    <link rel="apple-touch-icon" sizes="114x114" href="/assets/img/thomas/apple-icon-114x114.png">
    <link rel="apple-touch-icon" sizes="120x120" href="/assets/img/thomas/apple-icon-120x120.png">
    <link rel="apple-touch-icon" sizes="144x144" href="/assets/img/thomas/apple-icon-144x144.png">
    <link rel="apple-touch-icon" sizes="152x152" href="/assets/img/thomas/apple-icon-152x152.png">
    <link rel="apple-touch-icon" sizes="180x180" href="/assets/img/thomas/apple-icon-180x180.png">
    <link rel="icon" type="image/png" sizes="192x192"  href="/assets/img/thomas/android-icon-192x192.png">
    <link rel="icon" type="image/png" sizes="32x32" href="/assets/img/thomas/favicon-32x32.png">
    <link rel="icon" type="image/png" sizes="96x96" href="/assets/img/thomas/favicon-96x96.png">
    <link rel="icon" type="image/png" sizes="16x16" href="/assets/img/thomas/favicon-16x16.png">
    <link rel="manifest" href="/assets/img/thomas/manifest.json">
    <meta name="msapplication-config" content="/assets/img/thomas/browserconfig.xml">
    <meta name="msapplication-tap-highlight" content="no">
    <meta name="msapplication-starturl" content="/">
    <meta name="skype_toolbar" content="skype_toolbar_parser_compatible">
    <meta name="application-name" content="Iván Gábor">
    <meta name="HandheldFriendly" content="true">
    <meta name="format-detection" content="telephone=no">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black">
    <link rel="stylesheet" href="https://fonts.googleapis.com/icon?family=Material+Icons">
    <link rel="stylesheet" href="https://fonts.googleapis.com/css?family=Roboto:300,300i,400,400i,700,700i">
    <link rel="stylesheet" href="https://fonts.googleapis.com/css?family=Roboto+Mono:300,400,700">
    <link rel="stylesheet" href="https://fonts.googleapis.com/css?family=Libre+Baskerville:400,700">
    <link rel="stylesheet" href="/assets/css/site.css">
    <link rel="stylesheet" href="/assets/css/library/syntax.css">
    <link rel="stylesheet" href="/assets/css/library/emojione.min.css">
  </head>
  <body class="blog-post">
    <header>
      <div class="container">
        <a href="#" class="nav material-icons">menu</a>
        <h1><a href="/" class="thomas">Thomas von Fürstenfeld</a></h1>
      </div>
    </header>
    <nav>
      <div class="container">
        <section>
          <ul>
            <li><a class="home" href="/">Hírfolyam</a></li>
          </ul>
        </section>
        <section>
          <h2>Kategóriák</h2>
          <ul>
            <li><a class="category category-naplo current" href="/naplo">Napló</a></li>
            <li><a class="category category-hasznos" href="/hasznos">Hasznos</a></li>
          </ul>
        </section>
        <section>
          <h2>Címkék</h2>
          <ul>
            <li><a class="tag tag-kezdolepesek" rel="tag" href="/cimkek/kezdolepesek/">Kezdőlépések (6)</a></li>
            <li><a class="tag tag-toplista" rel="tag" href="/cimkek/toplista/">Toplista (3)</a></li>
            <li><a class="tag tag-muenchen" rel="tag" href="/cimkek/muenchen/">München (3)</a></li>
            <li><a class="tag tag-burokracia" rel="tag" href="/cimkek/burokracia/">Bürokrácia (2)</a></li>
            <li><a class="tag tag-bank" rel="tag" href="/cimkek/bank/">Bank (2)</a></li>
          </ul>
          <h3><a href="/cimkek/">Több</a></h3>
        </section>
        <section>
          <h2>Archívum</h2>
          <ul>
            <li><a class="date date-2019-03" href="/archivum/2019-03/">2019. március</a></li>
            <li><a class="date date-2018-04" href="/archivum/2018-04/">2018. április</a></li>
            <li><a class="date date-2018-03" href="/archivum/2018-03/">2018. március</a></li>
            <li><a class="date date-2017-12" href="/archivum/2017-12/">2017. december</a></li>
            <li><a class="date date-2014-02" href="/archivum/2014-02/">2014. február</a></li>
          </ul>
          <h3><a href="/archivum/">Több</a></h3>
        </section>
      </div>
    </nav>
    <main>
      <section class="post">
        <article>
          <header>
            <h1>Haza megyek otthonról</h1>
          </header>
          <p class="meta"><span class="date">2017<br>
              december&nbsp;30.<br>
               20:20</span>
          </p>
          <p class="lead">
            Nem tudom, hogy egy last-minute akció, vagy csak a szerencsés időpont választás miatt, de úgy alakult, hogy a Debrecen-München távot nagyon baráti áron, és első osztályon volt szerencsém megtenni.<br>
            <img src="/assets/img/post-illustration-placeholder.jpg" data-src="/assets/img/blog/2017/haza_megyek/haza_megyek.png" alt=""></p>
          <div class="body">
            <p>Adva vagyon a karácsonyi szezon, megspékelve a lakáseladás körüli mizériával, ami azt
              a kényszermegoldást szülte, hogy Zsike és Thomas kicsit Magyarországon telelnek, amíg le
              nem zongorázzuk az adásvételt - tudvalevőleg egy másfél éves gyerekkel 1100 km-t
              autózni nem éppen leányálom, ha a gyerek rossz passzban van. Lekopogom, a hazautat jól
              bírta a kis Thomas, amiért sok puszi, örök hála és üdvrivalgás járt köszönetképp…</p>
            <p>Szóval ők maradnak, én meg haza vonatozok, és majd jövök, amikor kell.</p>
            <p>Zsike nem szereti, ha a pénzről beszélek. Az elmúlt 10 évben hallotta már elégszer,
              megértem, hogy a fülén jön ki a téma. Szóval az utazás anyagi vonzatairól csak annyit
              jegyeznék meg, hogy a Debrecen-Budapest InterCityre az első- és a másodosztály között
              csupán alig 1500 Ft volt a különbség - ami 4,8€, vagy pékségtől függően 3 vagy 4 <strong><em>Butterbreeze</em></strong> ára.
              Hogy ez sok vagy kevés? Nem tisztem eldönteni, viszont az tény, hogy a legendás,
              gyerekkori sláger képregény, a <strong>Kockás</strong> magazin 51. számmal <em>folytatódó</em> kiadása
              1490 Ft.-ba kerül.</p>
            <p>Ami meg a Budapest-München RailJet-et illeti, nem tudom, hogy sikerült kifognom, de első
              osztályon, egyéni helyválasztással, vörös szőnyeggel, és bőrgatyás, rezesbandás fogadóbizottsággal
              együtt is <em>csak</em> 94,80 € volt a jegy. A pofám leszakad - ahogy Tibi bátyám mondotta volt mindig.</p>
            <p>Nem volt kérdéses tehát, hogy a hazautamat első osztályon teszem meg. Igaz, nem egy Orient
              Express - ami rajta van a bakancs listámon - de azért mégsem a szokványos utazási forma.
              És ha bele gondolok, így elég nagy valószínűséggel kerülöm el idegen családok idegen sírós
              gyerekeit, akiktől rendszerint idegenkedni szoktam, mert az idegeimre mennek. Egy 12 órás
              útnál legalábbis.</p>
            <h2 id="654---mÁv-start">6:54 - MÁV Start</h2>
            <p>Szüleim javaslatára hallgatva, nem a logikusnak tűnő Debrecen-Szolnok-Budapest Nyugati
              viszonylatra vettem jegyet, hanem a Debrecen-Miskolc-Budapest Keletire, ami két okból is
              praktikus.</p>
            <ul>
              <li>A szolnoki vonalon pályamunkálatok zajlanak, amik kétségessé tennék a pontos célba érést.</li>
              <li>A RailJet is a Keleti Pályaudvarról fog indulni, úgyhogy nem kell átcaflatni a belvároson,
                hanem helyben adott lesz az <strong><em>umsteigen möglichkeit</em></strong>.</li>
            </ul>
            <p>Igaz, így egy órával tovább tart az út, ugyanakkor egy órával kevesebbet is kell várni
              a RailJet indulására. Szóval mindenképpen nyerő húzás volt.</p>
            <p>És hogy mivel töltöm az utazást? Amikor épp megunom bambán bámulni a magyar sztyeppék
              végtelenbe tűnő, ágas-bogas akácosait és a belvíz-áztatta szántóit két település között,
              akkor épp vagy ezt a cikket szerkesztem, vagy a blogot fejlesztem tovább.</p>
            <h2 id="750">7:50</h2>
            <p>Már közel egy órája zakatol a vonat. A Tisza Tokajnál elég magasan áll, hajóvonták találkozása tilos,
              de a vonat simán
              átsuhant a felette magasodó hídon, hogy aztán egy acélos balost dobva befaroljon a tokaji
              vasútállomásra. A magyar hagyományoknak megfelelően a régi gőzös délcegen áll, és dacol
              az idő múlásával. Büszkén hirdeti, hogy őt még az ózdi acélművek kohóiból puszta kézzel
              kotorták ki a Sztálin renddel kitüntetett brigádok hős dolgozói. Munkás ököl, vasököl
              ugyebár. Óóó, azok a sosem volt régi szép, dicsőséges idők…!</p>
            <p>Az állomásról kigördülve egy <em>afrikai töketlen fecske</em> szakértelmével szemrevételezem a
              tokaji szőlészetek katonás rendben sorakozó tőke-seregét, amik évről-évre világhíres
              nedűikkel öregbítik Magyarország jóhírét a borkedvelők körében.</p>
            <h2 id="800">8:00</h2>
            <p>Szerencs előtt, s után a köd lett az úr az sínpályán, ami önkéntelenül is felébreszti bennem a filmrajongót,
              ugyanis mindenkori kedvenc filmjeim top listáján előkelő helyet élvez John Carpenter
              horror klasszikusa, <strong>A köd</strong>, amely az alábbi Edgar Allen Poe idézettel indul:</p>
            <blockquote>
              <p>Hát minden-minden e világon<br />
                álomba ködlő furcsa álom?</p>
            </blockquote>
            <p><em>Kosztolányi Dezső fordításában</em></p>
            <p>Közben, ennek kapcsán eszembe jutott egy ízig-vérig magyar szóvicc, miszerint, ha
              Szegeden is ekkora köd van, akkor biztos előbújik a <strong>KÖD-MÖN</strong>.</p>
            <h2 id="830">8:30</h2>
            <p>Miskolc. Azt hallottam a hiradóba’, hogy erre nem szeretik a Debrecenieket (se). Ha így
              is van, elnézem nekik, mert itt legalább egy szép, vörös-téglás, klasszicista állomás épület
              áll, és nem az az ótvar, szocreál, szürke-beton borzadály, mint Debrecenben, amit az Isten
              (meg apám) tudja melyik NDK-s pályaudvar mintájára húztak fel a háború után.</p>
            <p>Pedig volt nálunk is egy impozáns, szemet gyönyörködtető, igazi klasszikus pályaudvar épület,
              legyező formájú főbejárati boltívvel, órával, mindennel. Amit aztán ‘44-ben előbb az amcsik
              bombáztak porig, majd a ruszkik is csak úgy ráadásként, mert zavarta őket a stílus,
              az elegancia, és az igényesség.</p>
            <figure>
              <img src="/assets/img/blog/2017/haza_megyek/debreceni_nagyallomas.jpg" alt="A debreceni vasútállomás 1894-1944" />
              <figcaption>A debreceni vasútállomás 1894-1944</figcaption>
            </figure>
            <h2 id="925">9:25</h2>
            <p>Egy újabb eseménytelen 55 perc a tejködön keresztül. Ezen a ponton szükségét érzem
              megjegyezni, hogy én a menetirány szerinti jobb oldalon ülök. De balról (dél, dél-kelet) pont olyan
              sunyin süt a nap, hogy a ködben szétszóródva egy bazi nagy energiatakarékos izzónak
              tűnik, ami pont a szemembe világít. De mégse rongyolhatok át a másik oldalra, hogy
              behúzzam az ott ülők orra elött a függönyt… Hol vannak most a kesze-kusza akácosok,
              amik meg tudnák törni e vakító fény aljas támadását?!? Sebaj, a hátralevő egy órát - hacsak
              nem következik be valami tényleg érdekfeszítő esemény - zenehallgatással fogom eltölteni.</p>
            <h2 id="1015">10:15</h2>
            <p>Ez már valahol <del>Bivalybasznád</del> Budapest külső lesz, mert egyre több a szemét a rekettyésben.
              Szerettem volna utazós képeket csinálni, de sajnos a magyar vasút első osztálya csak a
              beltérre vonatkozik, a kocsik kívül olyan minősíthetetlenül koszosak, mintha csak egy működő vulkánhoz
              tettek volna kirándulást tegnapelőtt. Lehet, hogy amit eddig ködnek hittem, az szimplán
              csak az út pora volt?</p>
            <p>Nem nagyon kavarja meg az állóvizet az ilyesfajta filozofikusnak ható bambulás, ezért
              mielőtt megaludna a tej a számban, lassan elkezdek szedelőzködni, leltárt készítek a
              holmijaimról, hogy pontosan annyi minden van-e a táskámban, mint induláskor stb., stb.</p>
            <p>Az átszállási idő alatt próbálok valami energiában, és tápanyagban gazdag élelmiszert
              keresni, hisz az út kétharmada még hátra van.</p>
            <h2 id="1123---railjet">11:23 - RailJet</h2>
            <p>Már vagy fél órája a Keleti Pályaudvaron vagyok, ebéd gyanánt az új nemzeti ebédet,
              Gyros-t kértem pitában. Amit egyébként hívhatnának simán “grillezett pulykahús, zöldséggel,
              csípős öntettel, lapos cipóban”-nak is.</p>
            <p>Azóta már a RailJet-en ülök - mit “ülök”! Terpeszkedek! -
              és ámulok, hogy az első osztály TÖMVE VAN. És leszámítva azt az Afrika gyöngyszemét,
              aki velem szemben ül, mindenfelől magyar szófoszlányokat csípnek el a kétségbeejtően
              átlagos hallójárataim.</p>
            <p>Még pár perc, és még távolabb kerülök Zsikétől és a kis Thomastól, aki mintha csak előre
              érezte volna, hogy egy ideig nem fog látni, az utóbbi napokban szinte bogáncs módjára
              csimpaszkodott rám. Hiányozni fognak. Jobban, mint hinnék… Egy hónap… csak én,
              a macska, meg az Xbox. Valahogy csak túlélem, hehehe. Aztán majd 5 perc játék után
              sírva kucorodok be a sarokba. Mert én egy ilyen érzelgős vágómarha vagyok.</p>
            <h2 id="1151">11:51</h2>
            <p>A vonat elindult, s komótosan billeg tova a váltórengetegen, hogy aztán kalapos úrsofőr 
              módjára lépdeljen át óvatosan az <del>északi</del> <strong>DÉLI</strong> vasúti összekötő hídon, ami ránézésre már egy
              tourette szindrómás veréb napi esedékes őrjöngésétől is képes atomjaira hullani.</p>
            <blockquote class="update">
              <p>
                <em>2018.03.16.</em><br />
                Ádám - a kollégám - volt szives jelezni, hogy az a híd valójában, a déli összekötő, amire
                magam is ráeszméltem volna, ha a balra bambulás közben kitekintek jobbra is, mert ott csücsült 
                mellette életnagyságban a Rákóczi híd. <br />
                <br />
                Ez azért sokat elmond, hogy a Kopaszi gátat már fel se ismertem.
              </p>
            </blockquote>
            <blockquote>
              <p>Széles a Duna,<br />
                magos a partja!<br />
                Nincs olyan vasúti híd,<br />
                mi bele ne szakadna…</p>
            </blockquote>
            <h2 id="1220">12:20</h2>
            <p>Találtam a laptopon egy sakk programot, de látszik, hogy nincs hozzászokva, hogy egy ilyen
              stratégiai géniusszal hozza őt össze a sors. 3 perc alatt elvesztettem a seregem felét…
              Lehetett volna kicsit kíméletesebb is. Sajnos ebben nincs <strong>IDDQD</strong> kód (ami az örök élet /
              összes fegyver titkos csaló kódja a <em>Doom</em> című, csöppet sem erőszakos, családbarát
              videójátéknak az 1990-es évekből). Ellenben, a beállításoknál lehet állítani az
              erősséget, és amint a szintemre hozom (max 1 lépésre engedem előre tervezni), akkor
              máris kimagaslanak elvitathatatlan kvalitásaim e történelmi játékban.</p>
            <h2 id="1330">13:30</h2>
            <p>A vonat lassan eléri a pontot, ahol nem is olyan rég még a szabadságtól elválasztó vasfüggöny
              próbálta bent tartani a népet a karámban.</p>
            <p>A horizonton egy ideje már felsejlenek Don
              Quijote fáradhatatlan szélmalmai, csak ezek liszt helyett már a XXI. század kenyeréhez
              őrlik a mágneses térben mozgatott villamos vezetők által indukált feszültséget.</p>
            <h2 id="1400">14:00</h2>
            <p>Egyre mélyebben hatolnak a disszidensek a Habsburg birodalom belsejébe, miután sikeresen
              túlélték a határellenőrzés okozta pillanatnyi izgalmakat. Glock 9-essel felszerelt,
              jól szituált határellenőrök nézték meg minden kedves utas iratát, miközben közöttük
              szlalomozva ellenőrizte a kalauz bácsi a menetjegyeket, bérleteket. Mily precíz rendszer
              ez! Micsoda összhang! Már-már keringőnek is hívhatnánk azt a hatékony mozdulatsort,
              amivel akadálytalanul tovasuhantak a kocsin dolguk végeztével.</p>
            <h2 id="1421">14:21</h2>
            <blockquote>
              <p>S nyögte a RailJet bús hadát<br />
                Bécsnek büszke vára.</p>
            </blockquote>
            <p>Nyögte, nem nyögte, tény, hogy a korábbi fejállomás helyett, most a vadiúj, áteresztő
              főpályaudvarra gurultunk be. Egyelőre minden tipp-topp, csak elvétve látok az új díszburkolatba
              beletaposva egy-egy kósza rágógumit.</p>
            <p>Viszont most figyelni kell, hogy a sok leszálló - köztük
              Afrika gyöngye is - nehogy az én felbecsülhetetlen értékű karácsonyi ajándékommal - Xbox
              fejhallgató - távozzon. A félelmem sajnos nem alaptalan, a velem átellenben ülő
              családtól meg a Keletiben meglovasítottak egy mobiltelefont, amíg az indulásra vártunk.</p>
            <p>Gyors létszámellenőrzés: útlevél, vonatjegy, mobil, laptop, táska, kabát. Minden megvan.</p>
            <blockquote>
              <p>Tűz, Csucsu!</p>
            </blockquote>
            <h2 id="1500">15:00</h2>
            <p>Látszik, hogy az éjjel nem aludtam valami jól, igazából, hajnal kettőkor felébredtem,
              és utána már csak forgolódtam, és próbáltam még egy kicsit aludni, mert ötkor kelni
              kellett. Most viszont lassan vasvillával kell kitámasztanom a szemhéjamat, úgyhogy
              kihasználva a RailJet első osztályának inkluzív pincér-szolgálatát, rendeltem egy
              <em>Espresso a’ la kurvagyorsan, bitte</em>. Nem vagyok nagy kávézós, csak a Latte Macchiato-t
              tudom meginni (sok sok cukorral, amíg karamellás tej ízű nem lesz), de most a cél nem
              az élmény-kávézás magas élvezeti faktorral, hanem hogy vagy a koffein, vagy a pocsék
              íz kiűzze az álmot a szememből. A hátra levő három és fél órát már muszáj lesz valahogy
              kibírni.</p>
            <h2 id="1530">15:30</h2>
            <p>A kávé-trükk úgy tűnik egyelőre megtette a hatását, a gonosz álommanók vinnyogva
              iszkoltak el a közelemből, miközben a vonat Linz felé suhan a hófödte szántókon keresztül.
              Eszebe is jut egy dalocska, amit még kisdobosként énekeltünk a kisvasúton utazva:</p>
            <blockquote>
              <p>Hegyek között, völgyek között zakatol a vonat,<br />
                én a legszebb lányok közül téged választalak!</p>
            </blockquote>
            <p>Küldeném e nótát sok szeretettel <del>Latyakos Istvánnénak</del> Kocsis Erzsikének Bagamérba, és
              üzenném még, hogy “<strong>A z</strong>ura” hiányolja nagyon, meg csókótassa őtet.</p>
            <figure>
              <img src="/assets/img/blog/2017/haza_megyek/hegyek_kozott.jpg" alt="Havas, táj-jellegű kép." />
              <figcaption>Havas, táj-jellegű kép.</figcaption>
            </figure>
            <h2 id="1600">16:00</h2>
            <p>A természet lágy hívó szavát inkább hívnám most ordenáré üvöltözésnek, annyira szükségét
              érzem megszemlélni a helységet, ahova a király is gyalog jár. De vajon merjem itt hagyni a cuccaimat?
              Elvileg Salzburgig már nem állunk meg, ami még a kijelző szerint 52 percre van. Mindezt
              csak a magam megnyugtatására állapítottam meg, hogy amíg én magamon könnyítek, addig ha
              valaki más netalántán a holmijaimon könnyítene, akkor legyen időm megtalálni és mérettől függően
              az alábbi opciók valamelyikét eszközölni:</p>
            <ul>
              <li>leverni a veséjét egy szívlapáttal, és a fájdalomtól kocsonyaként remegő test szorításából kicsavarni az eltulajdonított értékeimet (nyikhaj kiscsicska)</li>
              <li>verbálisan inzultálni, hátha sikerül visszavenni a jussomat (magamforma átlagmanus)</li>
              <li>elnézést kérni a zavarásért és Békés, Boldog Új Évet kívánni (tarkopasz, konyhakredenc-méretű becsületes vállalkozó úr)</li>
            </ul>
            <h2 id="1610">16:10</h2>
            <p>Öt literrel könnyebben tartok egy gyors létszámellenőrzést: útlevél, vonatjegy, mobil, laptop, táska, kabát. Minden megvan.</p>
            <p>Nem paranoid vagyok, csak megrögzötten bizalmatlan az emberi fajjal szemben. Fox Mulder
              FBI különleges ügynök szavaival élve:</p>
            <blockquote>
              <p>Trust no one.</p>
            </blockquote>
            <p>Ami magyarul annyit tesz: <em>Ne bízz senkiben.</em> Miközben e szavak visszhangzanak a fejemben -
              mint egy nagyobb volumenű, életre szóló jó tanács terjedelmes kontextusából kiragadott
              kvintesszencia atomi bölcselete -, azalatt a nap utolsó sugarai kétségbeesetten próbálnak
              még további vidám színeket karcolni a festői Tirol hegyvonulataiba. A csata elveszett, a Napkirály
              lebukott a horizont mögé, ahonnan erőt gyűjtve nemsokára kelet felől újabb támadást indíthat.</p>
            <h2 id="1655---3-perc-késésben">16:55 - 3 perc késésben</h2>
            <p><strong><em>Sóvár</em></strong>. Amiért utoljára <em>Mr. H.</em> <strong>sóvárgott</strong> - Salzburgs Gott !!!! kész, végem van -
              a nem túl messzi, sőt tiszta időben látótávolságban levő Berchtesgaden-i Sasfészekből.
              De ugyanez az ellenállhatatlan szépségű város adott otthont az egyik legszebb
              nótás-romantikus musical filmnek is, <em>A muzsika hangja</em>-nak.</p>
            <p>Az állomáson feltehetőleg újabb határellenőrzésre lehet számítani, legalábbis az újonnan
              felszállókkal együtt érkezett pár Glock 9-essel felszerelt rendőrbácsi is.</p>
            <h2 id="1730">17:30</h2>
            <p>Élek a gyanúperrel, hogy az elkövetkező egy óra eseményei nem fogják érdemben
              megváltoztatni sem a történelmet, sem pedig a mondanivalómat. Amikor kitekintek az
              ablakon, csak a távoli települések kósza fényei derengenek a messzi távolban, egyébként
              meg olyan sötétség telepedett a tájra, amilyenhez foghatót csak a közszolgálati televízió
              híreit szerkesztők elméjében találni.</p>
            <p>Ezen felbuzdúlva köszönöm meg mindenki figyelmét, aki volt oly’ bátor, érdeklődő és
              türelmes, hogy eljusson idáig, ebben a nem éppenséggel a rövidségével virtuskodó bejegyzésben.</p>
            <p>Megtehettem volna, hogy pusztán a móka kedvéért a jelenleginél is értelmetlenebb
              töltelék mondatokkal tűzdelem tele az írásomat, tudvalevőleg tudományos kísérletek sora, és
              számos doktori disszertáció a bizonyíték rá, hogy az emberek 90%-a meglepődik, ha egy
              mondat nem úgy fejeződik be, ahogy azt ő töltöttkáposzta.</p>
          </div>
          <div class="footer">
            <a class="author" href="/gabor.ivan/index.html"><img src="/assets/img/gabor.ivan.jpg" alt="Iván Gábor"></a>
            <h5>A szerzőről</h5>
            <div class="details">
              Férje egy csodálatos asszonynak, apja egy nagyszerű fiúnak, gazdája egy gyönyörű macskának. Foglalkozását tekintve web-fejlesztő egy németországi, de nemzetközi vizekre merészkedő fiatal E-kereskedelemmel foglalkozó cégnél.
            </div>
          </div>
        </article>
      </section>
    </main>
    <footer>
      <div class="container">
        <p>Copyright © 2019 Minden jog fenntartva. Thomas von Fürstenfeld</p>
      </div>
    </footer>
    <script src="/assets/js/library/emojione.min.js"></script>
    <script src="/assets/js/library/stickyfill.min.js"></script>
    <script src="/assets/js/Thomas.js"></script>
    <script src="/assets/js/site.js"></script>
  </body>
</html>